---
title: "Aeneid Book 1 Lines 1-30"
date: "2024-08-22 6:32PM"
description: "Introduction"
litperiod: "Augustan"
author: "Vergil"
type: "Epic Poetry"
---

Arma virumque canō, Trōiae quī prīmus ab ōrīs

Ītaliam, fātō profugus, Lāvīniaque vēnit

lītora, multum ille et terrīs iactātus et altō

vī superum saevae memorem Iūnōnis ob īram;

multa quoque et bellō passus, dum conderet urbem,

inferretque deōs Latiō, genus unde Latīnum,

Albānīque patrēs, atque altae moenia Rōmae.
